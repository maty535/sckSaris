# SCK Šariš – Prešov 




| Identifikátor  |  Hodnota  |:  :|
| :---------- | :-------------------------------------------------------- |
| **Názov** | Slovenský cykloklub - Šariš Prešov |<img width="300" height="300" alt="image" src="https://github.com/user-attachments/assets/b54faa0b-e8b4-4634-ad67-296532914b74" />
| **Sídlo** | Popradská 7, 058 01 Prešov	 | ^^ |
| **IČO** | 37785699 | ^^ |
| **DIČ** | 2021531270 | ^^ |
| **Dátum zápisu** | 6.12 1999 | ^^ |
| **Vložka číslo** | VVS/1-900/90-16069 | ^^ |
| **SK NACE** | 93120 Činnosti športových klubov | ^^ |
| **Funkčné obdobie výboru** | 5 rokov | ^^ |
| **Funkčné obdobie dozornej rady** | 5 rokov | ^^ |
| **Predseda:**| Ľubo Hrečko, **mobil:** 0905 200 766, **e-mail:** lubo@luho.sk| ^^ |
| **Finančné ukazovatele** | [Finstat](https://finstat.sk/37785699)| ^^ |


* je samostatným dobrovoľným združením občanov s právnou subjektivitou a vznikol v roku 1999. Za dobu svojej činnosti klub usporiadal množstvo cykloturistických akcií, z ktorých sa niektoré stali tradičnými: Otvorenie cyklosezóny, Burza bicyklov a súčiastok , Okolím Prešova , Okolo Domaše, Slanskou cyklomagistrálou za zlatým zrnkom, Jazda mieru na Zlatú Baňu (toto tradičné podujatie rozšírili o cyklotúru), Slanský cyklomaratón.

* Klub organizuje aj ďalšie neformálne cyklojazdy v bližšom aj vzdialenejšom okolí Prešova, ale členovia spoločne navštívili napríklad aj ostrovy Elba a Brač či Makarsku.

**SCK Šariš – Prešov** sa venuje tiež legalizácii a značeniu cykloturistických trás v okolí Prešova, propagácii regiónu či cykloturistiky.

* V roku 2003 sme zorganizovali cyklozájazd na ostrov Elba a v roku 2004 na ostrov Brač a Makarsku. V tom istom roku sme zaregistrovali vlastnú internetovú doménu www.sck-saris.sk a sprevádzkovali na nej nové internetové stránky, na ktorých informujeme verejnosť o našich aktivitách, ale aj o iných podujatiach v regióne a na Slovensku.

* V roku 2001 sme zlegalizovali a vyznačili Slanskú cyklomagistrálu (na území okresu Prešov). Značenie tejto trasy bolo obnovené v r.2004. Podieľali sme sa na značení Karpatskej cyklomagistrály, ukončili sme legalizáciu a označenie (maľovanie) cyklotrás v okolí Humenného, značili sme cyklookruh v okolí Peč. Novej Vsi. Spolupracujeme na projekte Torysskej cyklomagistrály. V súčasnosti v spolupráci so združením Ekosvinka legalizujeme cyklotrasy v rámci projektu Šarišské cyklotrasy, ktoré by mali byť v krátkej dobe vyznačené. Spolupracujeme aj s odbormi regionálneho rozvoja VÚC a OU pri plánovaní rozvoja cyklotrás v našom regióne. Zúčastňujeme sa rôznych cyklopodujatí na Slovensku ale aj v zahraničí, kde reprezentujeme mesto Prešov a región Šariš (Zrazy cykloturistov, cyklotúry, cyklomaratóny, 24 hodinovka v jazde na bicykli a iné).

* Sme zaregistrovaní notárskou komorou ako prijímateľ 2% zaplatenej dane a tohto roku nám okrem individuálnych prispievateľov prispela aj f. Kronospan v rámci projektu Dar pre zdravý život. V roku 2002 nás podporila grantom Komunitná nadácia Prešov pri vydaní Prešovského bicyklového kalendára, tento vydávame aj v nasledujúcich rokoch. V roku 2003 nás podporila grantom Nadácia Ekopolis Banská Bystrica na projekt Šarišké cyklotrasy, ktoré by mali byť vyznačené v blízkom čase. Našu činnosť podporuje dotáciami taktiež mesto Prešov.

* Nie vždy nám naše akcie vyjdú tak, ako ich plánujeme, hlavne vzhľadom na počasie ale aj ľudský faktor. V budúcnosti chceme pokračovať v organizácii tradičných podujatí, ku ktorým pribudnú aj ďalšie. Budeme sa zúčastňovať podujatí, iných organizátorov a prezentovať mesto a región v okolí aj cudzine. Budeme pokračovať v legalizácii a značení cyklotrás v okolí, ako aj pomáhať s ich prípravou pre obce a združenia, ktoré budú mať o ne záujem.
